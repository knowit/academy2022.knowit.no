---
path: '/courses/teknologi/ddd'
date: '2021-11-09 16:00'
title: 'Introduksjon til Domain Driven Design'
teacher: 'Einar W. Høst'
location: 'Info kommer'
description:
  'Målet med dette kurset er at du skal få en introduksjon til DDD, slik at du
  vet hvordan DDD kan hjelpe med å redusere kompleksitet og å bygge modulære,
  robuste og skalerbare systemer som tåler tidens tann.'
updated: '2021-09-24'
author: 'Thomas Malt'
image: '/assets/teknologi/einarwh-800x1200.jpg'
confirmed: true
---

# Om kurset

Domain Driven Design (DDD) er en metodikk for systemutvikling basert på at
innsikt i forretningens domene er avgjørende for å lage konkurransedyktige
systemer som kan videreutvikles og levere verdi effektivt over tid.

DDD er en verktøykasse som dekker temaer helt fra strategiske beslutninger om
samarbeidsformer mellom ulike deler i en organisasjon, til hvordan man kan
partisjonere et komplekst domene i håndterbare enheter, og konkrete taktikker
for å representere en domenemodell i kode.

Målet med dette kurset er at du skal få en introduksjon til DDD, slik at du
vet hvordan DDD kan hjelpe med å redusere kompleksitet og å bygge modulære,
robuste og skalerbare systemer som tåler tidens tann.

# Hva du lærer

- Hvilke problemer adresserer DDD?
- Hvilke forslag til løsninger tilbyr DDD og hvordan anvender man dem i
  praksis?
- Hva er sosio-teknisk arkitektur og hvorfor er det viktig?
- Hvorfor er god kommunikasjon grunnlaget for god kode?
- Hvorfor er det viktig at domenet er tydelig i koden?
- Hvordan kan bounded contexts bidra til redusert kompleksitet?
- Hvordan kan event storming brukes til å gi innsikt i et domene?

# Einar W. Høst

Einar er systemutvikler i NRK TV og en engasjert foredragsholder på norske og
internasjonale konferanser. Han er spesielt opptatt av domenemodellering,
API-design, hypermedia, teknisk ledelse, hvordan menneskelig psykologi
påvirker arbeidet vårt på individ- og gruppenivå, og hvordan man får til godt
samarbeid i systemutviklingsorganisasjoner. Han har en PhD i Computer Science
fra Universitetet i Oslo.
